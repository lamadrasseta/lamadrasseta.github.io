## INTERCOMPRENSIÓ ENTRE LLENGÜES ROMÀNIQUES

**Dijous de 19h a 21h ( 5 sessions)**

**Què és la Intercomprensió?**

La intercomprensió és una pràctica que ofereix eines per entendre llengües d’un mateixa família lingüística (per ex, les llengües romàniques: occità, francès, italià, portuguès, etc.) sense necessitat d’aprendre-les de manera formal. No és un curs de llengua estrangera “habitual”. 

Recolzant-se en les connexions lingüístiques i culturals que uneixen les diverses llengües, la IC t’ajuda a aproximar-te a una notícia en italià, un poema en portuguès o un telenotícies en francès. És una forma de “hackeig” cultural. 

**Què farem a l’aula?**

En els “tallers” d’intercomprensió, aprendrem a llegir textos en diverses llengües romàniques (italià, portuguès, occità, cors i romanès) per adonar-nos que hi ha “porositat” entre elles i que podem, amb una mica de morro i enginy, aprendre a saltar de l’una a l’altra. 

Treballarem cançons, poemes, notícies, textos narratius, manifestos polítics, etc. 

A qui poden interessar aquests tallers?

A persones que sovint s’hagin sentit atretes per altres llengües i cultures. 

A persones que per raons diverses (personals, acadèmiques, professionals...) hagin de tractar amb documentació en llengües romàniques i els calgui un cop de mà. 

A persones que els vingui de gust provar un repte diferent. 

A persones interessades per la didàctica i que tinguin interès en veure com es pot fer funcionar una aula a través del format “taller”.  
